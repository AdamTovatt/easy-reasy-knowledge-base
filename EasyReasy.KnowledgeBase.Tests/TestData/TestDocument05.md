Buffisarna
Kapitel ett- Betabuffisen
I en by långt härifrån, gick en betabuffis omkring och funderade. Snön låg kall under
hans tassar när han gick fram och tillbaka, kors och tvärs och i cirklar. Buffisarna
hade precis vaknat efter att de sovit hela sommaren. Det normala är att djur går i ide
på vintern, därför har inget annat existerande djur någonsin sett dem. Det gör inte
buffisarna någonting, då de älskar vintern.
Betabuffisarna är en av många buffisar som bor i den lilla byn Buffisstena.
De flesta av de som bor i byn är såklart buffisar, men det finns några andra varelser
också, men de är märkliga, tycker buffisarna.
Buffisarna är allt ovanliga varelser, men de är även bland de snällaste man kan hitta.
Betabuffisarna bor på en stor äng i utkanten av Buffisstena. Deras liv är ganska lugnt
och vardagligt, och ibland till och med tråkigt tycker den minsta betabuffisen, som
älskar äventyr. Hans bästa vän är en torgbuffis som bor inne i stan. Idag har de
planerat att träffas, och det är därför han planlöst går runt och funderar. Han funderar
på vad de ska hitta på, men mest vad mamma betabuffis kommer gå med på.
Mamma betabuffis, liksom de flesta föräldrar är mycket orolig över sin son när han är
ute på äventyr. Det är dumheter tycker den lilla betabuffisen, han vet ju att han alltid
klarar sig. Han vet att hon inte tycker om hans påhitt och äventyr, men han tror att
hon bara är rädd. Rädd för något annat än deras vardag på ängen, och betabuffisen
är livrädd för att han också ska bli så när han blir stor. Han vill vara en äventyrlig
buffis och inte vara rädd för världen.
Han måste bara försöka att övertala henne, tänker han när han går runt i den tjocka
snön på ängen. Snön knastrar sådär härligt under hans tassar och ibland blir han så
upptagen av hur mycket han tycker om det där ljudet att han glömmer vad han
tänkte på. Då tycker han sig se något rött begravt under snön en bit bort. Han lufsar
1
långsamt dit och borstar bort den tjocka snön från det mystiska röda föremålet.
Vallmoblommor! Han tittar på vallmoblommorna med stora ögon, och sedan minns
han allt igen. Mammas favoritblommor! -tänker han högt för sig själv. Jag går och
plockar en fin bukett till henne för att hon ska vara på gott humör när jag frågar om
jag får träffa torgbuffisen! Tänker han samtidigt som han ler nöjt för sig själv över sin
geniala plan.
-Mamma! ropar den lilla betabuffisen och springer fram till henne med blommorna i
tassen.
-Åh vilka fina blommor min son, tack! Säger mamma betabuffis.
-Jaaaa…. varsågod! Jag tänkte fråga om jag får gå och träffa torgbuffisen idag?
Säger lilla betabuffisen.
-Men lilla du kan du inte bara vara hemma idag? Säger mamma betabuffis.
-Snälla, snälla, snällaaaa säger lilla betabuffisen, och försöker sitt bästa med att se
så söt ut som möjligt.
Mamma betabuffis suckar djupt och säger sen: “okej men då får du lova att vara
försiktig och att åka med bussbuffisen in till stan”.
-JA! brister lilla betabuffisen ut.
Lilla betabuffisen är överlycklig och kramar sin mamma och vinkar hejdå till de andra
betabuffisarna och beger sig stolt iväg. Han går ut från den stora ängen och ställer
sig vid vägkanten för att vänta på bussbuffisen. Han berömmer sig själv för att han
kom på en så bra plan, och undrar hur många gånger den skulle kunna fungera.
-Nämen hallå där! Hörs från långt avstånd och avbryter betabuffisens tankar. Han
tittar upp och ser bussbuffisen komma mot honom.
-Hej! säger betabuffisen.
-Nämen lilla betabuffisen ska du på äventyr nu igen? säger bussbuffisen.
-Ja, tänk för att jag ska det! Säger betabuffisen stolt.
Han går på bussen och längst bak sitter korgbuffisen och den förvirrade buffisen,
båda mycket snälla buffisar, tänker han för sig själv.
Korgbuffisarna bor och lever i sin lilla korg som de alltid har med sig. De förvirrade
buffisarna vet sällan vad som händer men de är alltid mycket glada. Sedan kom han
att tänka på vad hans mamma en gång sagt, att det skulle vara farligt att umgås med
2
förvirrade buffisar. Han undrar vad hon menade, den förvirrade buffisen är ju precis
lika snäll som alla andra. Han skakar av sig tanken och går och sätter sig med dem.
Betabuffisen blir glad av att ha sällskap på bussen och börjar genast berätta om
äventyret som han och torgbuffisen ska gå ut på. Man kan se hur korgbuffisen och
den förvirrade buffisen lyser upp. De tittar på varandra och frågar sedan snällt om de
också får följa med. Betabuffisen tänker efter en kort stund och säger sen att ju fler
de är desto roligare blir det.
- Då kanske vi får se en mushifly! Säger den förvirrade buffisen exalterat.
Korgbuffisen och betabuffisen tittar på varandra och suckar.
-Det finns inga mushiflys! Säger de i kör.
Historien om mushiflys är en sägen i Buffisstena. Det sägs att de fanns i Buffisstena
för etthundrafemtio år sedan, en dag försvann alla spårlöst. Ingen vet vad som
hände med dem. Historien säger att det ska finnas en enda mushifly kvar, som
fortfarande är i livet. Det är bara några få som tror på denna sägen, och en av de är
den förvirrade buffisen. Han brukar varken tänka ofta eller länge, förutom på
mushiflys. När han berättar om dem så är det som att hela världen klarnar för en kort
stund, och att han inte bara är en förvirrad buffis, just då.
Vägen mot torgbuffisarnas hus är väldigt fin. Solen skiner på den tjocka snön på
gatorna så att det glittrar fint. En perfekt vinterdag. Undra hur alla de andra djuren
kan sova bort den finaste årstiden varje år? Tänker betabuffisen.
Bussbuffisen svänger in på torgbuffisens gata, och de tre buffisarna kan nu se
torgbuffisens hus.
-Hade du kunnat stanna där framme, bussbuffisen? Frågar betabuffisen.
- Absolut! Säger bussbuffisen.
Korgbuffisen och betabuffisen går av bussen och tittar frågande på den förvirrade
buffisen.
-Varför går du inte av? Frågar korgbuffisen.
-Var är vi någonstans? Frågar den förvirrade buffisen.
-Men vi är ju utanför torgbuffisens hus, som även är ditt egna hus! Brister
betabuffisen ut i skratt.
-Jaha, oj juste! Säger den förvirrade buffisen och går skrattandes av bussen.
3
De vinkar hejdå till bussbuffisen och går över gatan och knackar på hos torgbuffisen.
Hon öppnar och blir förvånad över att se så många utanför hennes dörr men hon ler
ett stort leende och ber alla att komma in.
Kapitel två- Hemma hos torgbuffisen
Torgbuffisen bor i ett fint lägenhetshus mitt i Buffisstena. Golvet, väggarna och taket i
deras lägenhet består av kullersten. Torgbuffisarnas idealhem är på torg men tyvärr
har de svårt att klara väderförhållandena där, särskilt på sommaren då det blir
alldeles för varmt för deras små tassar. Det blev alltså mer praktiskt att bo i ett hus,
men som tur är så trivs de jättebra.
De tre buffisarna går in i huset och möts av röda skåp och stora kullerstensväggar
målade i rosa. Väldigt fint, tycker korgbuffisen. De ska precis äta.
-Det kan vara bra med lite mat innan ert äventyr! Säger pappa torgbuffis.
De tre buffisarna tackar och säger i kör: “Ja, tack gärna!” Torgbuffisens pappa ler och
säger att det idag serveras bordspannkakor. Bordspannkakor är något som
torgbuffisarna själva kommit på, istället för att sitta runt bordet, sitter man på bordet
och äter pannkakorna. En väldigt rolig idé tycker de tre buffisarna.
Mamma torgbuffis ber de fyra buffisarna att vänta i soffan medan pappa torgbuffis
gör klart maten, de gör som hon säger och går till soffan. I vardagsrummet finns
många roliga tavlor på torgbuffisarnas familj, betabuffisen ler lite för sig själv när han
ser den lilla torgbuffisen på tavlorna. Hon ser lite rolig ut, tycker han. De sätter sig i
den stora röda soffan och börjar diskutera var de ska gå efter maten.
-Hitta mushifly! skriker den förvirrade buffisen så högt att pappa torgbuffis blir så
rädd att han tappar en pannkaka på golvet.
4
De tre små buffisarna skrattar högt, både åt den flygande pannkakan och åt
entusiasmen i den förvirrade buffisens röst. De säger återigen att de inte tror på att
det finns några mushiflys. Diskussionen fortsätter.
-Jag vill bara gå någonstans där vi aldrig varit förut, säger betabuffisen.
-Ja det vill jag också! Säger korgbuffisen.
- Men ni vet den där vägen som går förbi vattenbuffisarna? Vi vet ju inte var den
leder, vi kanske ska gå dit? Föreslår torgbuffisen.
- Ja, det tycker jag! säger betabuffisen.
De andra håller med.
”Maten är klaaar!” hörs från köket och de fyra buffisarna springer in i och sätter sig
uppe på bordet. Pappa torgbuffis kommer med en tallrik full med pannkakor.
Korgbuffisen är helt förbluffad över alla tillbehör, det finns socker, sylt, jordgubbar
och banan. Alla äter så många pannkakor som de kan tills de är så mätta att de har
ont i magen.
- Mmmmm, vad gott det var säger betabuffisen.
- Tack, ja det var allt gott! Var ska ni gå idag då? Frågar pappa torgbuffis.
- Vi tänkte gå längs den där lilla vägen där vattenbuffisarna bor! Säger den lilla
torgbuffisen.
- Oj, men då får ni lova att vara mycket försiktiga säger både mamma och
pappa torgbuffis.
“Jadå” säger alla fyra.
De tackar för maten, dukar undan sina tallrikar och säger hejdå till torgbuffisens
föräldrar. De ska precis gå ut genom dörren när pappa torgbuffis stoppar sin dotter.
- Ni andra kan gå i förväg, jag ska bara säga några ord till den lilla torgbuffisen,
säger pappa torgbuffis.
- Vad är det? säger den lilla torgbuffisen irriterat.
De andra går ut och väntar utanför huset.
- Är det verkligen en bra idé att den förvirrade buffisen följer med? Han kan ju
utsätta er alla för fara, säger pappa torgbuffis.
- Vad menar du? Den förvirrade buffisen är jättesnäll, även fast han inte förstår
lika mycket som alla andra. Säger den lilla torgbuffisen.
5
- Ja, men det är just det, han förstår inte när saker blir farliga för han tänker inte
riktigt efter säger pappa torgbuffis.
- Men han är min vän, pappa! Han ska väl få följa med om han vill, nu är du
elak mot honom! Säger lilla torgbuffisen.
- Ja, okej då men lova att ni är försiktiga, och snälla, försök att inte lyssna
jättemycket på den förvirrade buffisens idéer. Säger pappa torgbuffis.
- Ja, vi ska vara försiktiga, men jag lyssnar minsann lika mycket på alla mina
vänners idéer säger den lilla torgbuffisen och slår igen dörren bakom sig.
Hon går ner genom trapphuset och ser de tre buffisarna som väntar utanför. De ser
glada och förväntansfulla ut, bäst att jag inte säger någonting om vad pappa sa,
tänker hon.
- Vad ville han? frågar den förvirrade buffisen.
- Äsch, han ville bara säga att vi måste vara försiktiga, kom så går vi! Säger
torgbuffisen.
Kapitel tre- Konstbuffisarna
De fyra buffisarna börjar gå mot den långa smala vägen, men för att komma dit
måste de först gå igenom hela Buffisstena.
- Åh, på vägen hade vi kunnat gå förbi konstbuffisarna, en av dem har
utställning idag! Säger korgbuffisen.
- Ja, vilken bra idé! Säger betabuffisen.
Buffisstena är en färgglad by med många fina hus. De tolv konstbuffisarnas kvarter
ligger mitt i stan, där de bor i ett stort rött och rosarandigt hus med stora solrosor
utanför.
Alla konstbuffisar turas om att hålla i utställningar, en har utställning varje månad.
Idag är det den minsta konstbuffisens tur, och det är faktiskt hennes första utställning
någonsin.
De fyra buffisarna går mot konstbuffisarnas hus och sjunger glatt på vägen. Månen
syns mitt på himlen, trots att det fortfarande är ljust ute.
- Hur långt är det kvar? Frågar den förvirrade buffisen.
6
- Inte alls långt, ser du inte huset med solrosorna där framme? Säger
korgbuffisen och skrattar.
- Vänta, varför ska vi dit? Frågar den förvirrade buffisen. Han som varken kan
tänka mycket eller länge, tenderar att glömma bort mycket saker.
- Vi ska ju på utställning, din tokiga buffis! Säger korgbuffisen.
De skrattar och går vidare och till slut är de så nära att de kan se konstbuffisarna stå
utanför det stora huset. Torgbuffisen springer fram till den lilla konstbuffisen och
kramar henne länge och hårt. Det var en sådan där kram som betyder att man inte
har sett varandra på ett tag.
- Så roligt att ni kom! Säger konstbuffisen.
- Ja, det ska bli så roligt att se dina tavlor! Säger torgbuffisen, och de andra
instämmer.
Mamma konstbuffis släpper in de fyra i huset så att de kan börja titta på
utställningen. Huset har fem stora rum, och i alla rum hänger tavlor prydligt på
väggarna som den minsta konstbuffisen målat. De går in i det första rummet och blir
väldigt imponerade av tavlorna.
- Wow, titta på den fluffkatten som äter glass! Säger den förvirrade buffisen.
- Ja, alla tavlor är verkligen så fina, jag har längtat efter att få se hennes konst!
Säger torgbuffisen.
- Ja, och det är så roligt att hon har riktat in sig så mycket på fluffkatter, det är
mycket tavlor på fluffkatter som gör olika roliga saker! Säger betabuffisen.
Fluffkatterna är varelser som även de bor i Buffisstena i ett eget kvarter, men de ses
bara till en gång om året på fluffkatternas afton, den 26 december. Dessa är ett
mysterium för buffisarna, ingen vet var de är eller vad de gör resten av året. Den
minsta konstbuffisen har blivit så intresserad av dem, nästan lika intresserad som
den förvirrade buffisen är av mushiflys.
De går runt i alla rummen och studerar noga alla tavlor. De är där inne så länge att
de börjar bli lite yra av alla intryck. När de äntligen känner sig klara går de ut till
konstbuffisarna igen.
- Alla tavlor var jättefina! Säger torgbuffisen och de andra instämmer.
Den lilla konstbuffisen ler generat men tackar så mycket och säger sen: “Det var
jätteroligt att ni kom hit! Var är ni på väg förresten?”
7
- Vi är på väg till den där vägen, du vet som är en lång grusväg, vi vill veta var
den leder! Säger korgbuffisen
- Aha, vad spännande! Jag undrar vad som finns där borta! Jag hade velat följa
med, men jag måste stanna här om fler buffisar vill titta på utställningen,
säger konstbuffisen.
- Ja, jag förstår det, vi kan berätta sen eller så kan du ju följa med nästa gång!
Säger betabuffisen.
Alla kramas och säger hejdå och de fyra buffisarna fortsätter mot grusvägen.
Kapitel fyra- Nu börjar äventyret!
De fyra buffisarna går genom hela Buffisstena, de pratar och pratar, plötsligt stannar
betabuffisen upp. Det snöar! Säger han, oerhört glatt. Vi har pratat så mycket så vi
inte har märkt vad som händer omkring oss!
Välkommen till min värld, säger den förvirrade buffisen.
Betabuffisen tar upp en näve snö, och försöker att knåda ihop den till en snöboll.
Äsch, ingen kramsnö, det är för kallt, tänker betabuffisen som hade tänkt kasta
snöbollar på de andra.
- Nämen, där är ju vägen! Säger betabuffisen exalterat.
- Wow! Säger torgbuffisen.
- Det ser lite läskigt ut, jag kanske ska gå hem, säger korgbuffisen.
- Nej, men du är ju alltid hemma, du har ju din korg! Säger den förvirrade
buffisen, väldigt stolt över sitt skämt.
- Vi har ju gått hela vägen hit nu, säger betabuffisen.
Korgbuffisen funderar lite och säger sen “okej då, det är faktiskt sant att vi har gått
ända hit.”
Så ska det låta! Säger de andra buffisarna.
De går fram till vägen och ställer sig på rad och tar ett djupt andetag innan de
fortsätter. Det var inte planerat att de skulle göra det, men alla är lite nervösa, även
betabuffisen även om han aldrig själv skulle erkänna det.
- Det ska bli så roligt att få se vattenbuffisar och backbuffisar, är de snälla?
Frågar den förvirrade buffisen.
- Ja, de är jättesnälla, vattenbuffisarna bor faktiskt inte alls långt härifrån, vi kan
gå dit om du vill? Frågar torgbuffisen.
8
- Ja det vill jag! Säger den förvirrade buffisen.
Vägen är lång och krökt. De kan inte se längre än till några stora berg. Bergen är så
vackra i det klara solljuset så att det ser ut som en realistisk målning. Bergstopparna
är täckta av snö som ligger som små hattar på bergen. Bakom kröken ligger
vattenbuffisarnas hem, och det vet betabuffisen. Han måste hejda sig från att springa
dit för att han är så exalterad. Till slut ser de vattenhålet. När de kommer närmare
ser de att vattenbuffisarna skuttar runt i cirklar och hoppar ståtligt genom ringar i
vattnet.
- Det är som en föreställning! Säger betabuffisen.
- Vad är det där för varelser? Frågar den förvirrade buffisen.
- Det är ju vattenbuffisarna, du ville ju gå och träffa dem! Säger korgbuffisen.
Den förvirrade buffisen försöker sitt bästa för att minnas. Han försöker att tänka
mycket och länge, men bestämmer sig för att känna istället. Hans känsla är bra. De
går fram till vattenhålet och sätter sig och tittar när vattenbuffisarna hoppar runt och
gör konster. En vattenbuffis får syn på de fyra buffisarna och simmar fram till dem.
- Nämen, är det inte beta- torg och korgbuffisen? Frågar vattenbuffisen.
- Hej, jo tänka sig att det är ju vi! Säger torgbuffisen och skrattar.
- Och en ny buffis! Dig har jag inte sett innan, säger vattenbuffisen och tittar på
den förvirrade buffisen.
Den förvirrade buffisen skrattar till lite generat och säger sen: “nej det har du nog
inte, jag är den förvirrade buffisen!”
- Varför heter du så? Frågar vattenbuffisen
- Jo, asså jag brukar vara lite förvirrad, säger den förvirrade buffisen.
Vattenbuffisen skrattar medlidande och frågar sen: “Jaha vad gör ni här idag då?”
- Vi är på äventyr! Säger korgbuffisen stolt.
- Ja vi vet inte vart den här vägen leder och det ska vi ta reda på! Säger
betabuffisen.
- Jaha, vad spännande, jag vet inte heller var vägen leder, jag kan ju bara vara
här i mitt vattenhål, säger vattenbuffisen och dyker snabbt ner i vattnet igen
för att hämta andan.
Hon kommer upp igen och frågar om de vill bada innan de går.
- JA! Säger de fyra buffisarna i kör.
De tar sats och hoppar i det kalla vattnet.
- Åh vad skönt det var! Säger korgbuffisen.
9
- Ja! Visst är det underbart med vinter! Vill ni lära er lite vattenkonster?- Frågar
vattenbuffisen.
Korgbuffisen funderar en lång stund, hon känner sig osäker. Hon tittar på de andra
och undrar varför de ser så glada ut. Hur kan bara jag vara rädd, tänker hon. Hon
argumenterar länge med sig själv, tills hon avbryts av vattenbuffisen.
- Kommer du eller? Frågar vattenbuffisen.
Hon bestämmer sig för att försöka och simmar till de andra buffisarna. Vattenbuffisen
ger instruktioner till en annan vattenbuffis som håller upp en ring ovanför vattenytan.
Hon dyker ner och buffisarna tittar ivrigt på ringen tills vattenbuffisen flyger genom
den. Hon är oerhört vacker i solljuset när hon svävar genom ringen, så vacker att
den förvirrade buffisen blir lite generad. De applåderar och berömmer henne när hon
kommer upp igen.
- Tror du verkligen att vi kan lära oss det där? Frågar den förvirrade buffisen.
- Ja, det tror jag om ni verkligen tar i allt ni kan! Vem vill börja? Frågar
vattenbuffisen.
- Jag! Säger betabuffisen entusiastiskt.
Vattenbuffisen ber honom att dyka ner under ytan och sedan försöka hoppa upp så
högt han bara kan mot ringen. De andra tittar med spänning på. Betabuffisen dyker
ner och kastar sig upp och krockar rakt in i ringen och trillar ner igen.
De andra buffisarna håller sig för skratt.
- Försök själva, säger betabuffisen irriterat.
Och mycket riktigt klarar ingen av de andra det heller. De hoppar och hoppar och på
femte försöket lyckas torgbuffisen ta sig igenom ringen. Hon är så stolt över att hon
var den första som klarade det, då hon också var räddast. De andra applåderar och
nu lyckas en efter en att ta sig igenom ringen. När alla klarat det, så klättrar de upp
ur vattnet och lägger sig på det snötäckta gräset.De är helt slut. De har varit i vattnet
så länge att de inte märkt att mörkret lagt sig över vattenhålet.
- Oj, titta det börjar redan bli mörkt, säger den förvirrade buffisen.
- Ja, vi får nog stanna här inatt, säger torgbuffisen.
De andra håller med.
- Men hur ska vi meddela våra föräldrar? De kommer bli så oroliga, säger
betabuffisen.
- Jag vet! Säger vattenbuffisen, ni kan använda er av postbuffisen!
- Ja, vilken bra idé, säger korgbuffisen.
10
För att kalla på postbuffisen behövs ett speciellt läte, det låter ungefär som ett ljust
skrik, säger vattenbuffisen.
- IHHHHH!
Den förvirrade buffisen rycker till av det höga och plötsliga ljudet. De hör ett svagt
surrande ljud som kommer närmare.
- Gud, vad behöver ni hjälp med såhär dags? Jag låg faktiskt och sov! Säger
postbuffisen irriterat.
- Förlåt fru postbuffis, men det är såhär att vi hade behövt att du meddelade
våra föräldrar att vi ska spendera natten här hos vattenbuffisarna. Säger
torgbuffisen.
- Säg också att de tar bra hand om oss, så att de inte blir oroliga! Säger
betabuffisen.
- Åhhhh, men jag är så trött, men okej då, låt gå för denna gång. Säger
postbuffisen och beger sig flygande iväg i mörkret.
- Tack så mycket! Ropar de fyra buffisarna efter henne.
Det hörs bara ett trött fnys tillbaka.
De lägger sig på marken bredvid vattnet, Alla somnar mycket snabbt, utom
betabuffisen som har svårt att smälta dagens äventyr. Han tänker på konstbuffisarna,
på fluffkatterna, på ringen i vattnet och på sin mamma. Han försöker skaka av sig
tanken på sin mamma, då han vet att hon förmodligen är mycket orolig och inte så
glad att han inte kommit hem. Nu är det kolsvart ute, och man skulle inte kunna se
sin tass framför sig, ens om man ville. Till slut somnar även betabuffisen. De fyra
buffisarna sover djupt i den mjuka snön.
Kapitel fem- Ett mystiskt bo
Efter en lång och stillsam natt går solen till slut upp, och den lilla vattenbuffisen är
mycket morgonpigg och plaskar redan runt i vattnet. Hon råkar stänka lite vatten på
den förvirrade buffisen så att han vaknar.
- AHHHH! Skriker den förvirrade buffisen plötsligt.
Skriket väcker de andra buffisarna ur sin stillsamma sömn.
- Men, vad är det? Frågar betabuffisen.
11
- VAR ÄR VI? VI ÄR FAST, NÅGON HAR TAGIT OSS!- skriker den förvirrade
buffisen så snabbt att det är svårt att höra vad han säger.
- Ta det lugnt, vi är ju på äventyr, kommer du inte ihåg? Frågar torgbuffisen.
- Åh, förlåt jo jag brukar vara som mest förvirrad på morgonen, särskilt när jag
inte vaknar i min egna säng. Säger den förvirrade buffisen lite generat.
Han går i väg och sätter sig på en sten lite längre bort. Korgbuffisen tycker att han
ser ledsen ut och bestämmer sig för att gå fram till honom.
- Är du okej? Frågar korgbuffisen snällt.
- Ja, jag antar det. Det är bara…. säger den förvirrade buffisen.
- Bara vadå? Du kan berätta! Säger korgbuffisen.
- Att jag inte tycker om att vara så förvirrad, jag är bara någon som folk kan
skratta åt, säger den förvirrade buffisen.
- Men du är mycket mer än bara förvirrad! Du ser så gott på alla och du ser
alltid till att alla har det bra och du är en av de snällaste buffisarna jag träffat,
och visst kan du vara lite förvirrad ibland, men det gör dig bara till en unik
buffis! Säger korgbuffisen.
- Tycker du verkligen det? Frågar den förvirrade buffisen.
- Ja! Och det kan jag lova att både beta- och torgbuffisen också tycker!
Den förvirrade buffisen ler ett stort leende mot korgbuffisen och tillsammans går de
tillbaka till de andra.
- Är allt okej med er? Frågar betabuffisen.
- Jadå, visst är det? Säger korgbuffisen och ler mot den förvirrade buffisen.
Den förvirrade buffisen ler tillbaka och nickar blygsamt.
- Vad skönt! Ska vi kanske försöka hitta lite bär som vi kan äta till frukost?
Frågar betabuffisen.
- Vilken bra idé! Säger de andra.
De kan skymta några buskar lite längre bort och går dit för att se om de kan hitta
några bär. Snön ligger sådär härligt kallt under deras tassar och solen skiner starkt
på buffisarna när de går mot buskarna. När de kommit en bit tycker de sig se
björnbärsbuskar under snön.
- Åh, björnbär! Säger torgbuffisen glatt.
Betabuffisen bär alltid med sig en liten kopp under sin hatt, vilket de andra buffisarna
tycker har varit konstigt.
- Ha, vad säger ni om min kopp nudå? Säger betabuffisen kaxigt.
12
- Jaja nu är den väl ganska bra, muttrar korgbuffisen.
De borstar bort snön från buskarna och plockar så mycket som får plats i koppen,
och så mycket de kan bära och går sedan tillbaka till vattenhålet.
De kastar björnbär till vattenbuffisarna som de fångar och äter i luften. De fyra äter
upp de andra björnbären och när de är mätta och belåtna så säger de hejdå till
vattenbuffisarna och fortsätter sin vandring på grusvägen. De promenerar och leker
gissningsleken. Betabuffisen börjar att tänka på en buffis och så får de andra gissa
vem han tänker på tills en av dem gissar rätt. Det är en mycket rolig lek att leka när
man är ute på äventyr tycker de fyra buffisarna.
När de kommit ungefär en timme från vattenbuffisarnas hem avbryter plötsligt den
förvirrade buffisen leken.
- Mushifly! Säger den förvirrade buffisen.
- Nej, det är inte mushifly jag tänker på den här gången heller, säger
torgbuffisen.
- Nej, jag menar titta där! Säger den förvirrade buffisen.
Den förvirrade buffisen pekar och ser något konstigt hänga i trädet, de andra tittar
förvirrat. Det ser lite ut som en höstack som hänger från en gren i luften.
- Oj, vad är det för något? Frågar korgbuffisen.
- Oj, oj, oj! Säger den förvirrade buffisen och skuttar upp och ner.
- Men vad är det? Frågar betabuffisen.
- Det är ett bo! Forskarbuffisar tror att det är sådär musiflys bon ser ut! Säger
den förvirrade buffisen väldigt exalterat.
- Va Nej det tror jag inte, säger torgbuffisen lite osäkert.
- Jo, jag lovar. Jag har läst mycket om det här, vi måste gå dit och kolla! Säger
den förvirrade buffisen.
Utan att erkänna det blir faktiskt de tre buffisarna lite nyfikna på vad det är för
konstigt som hänger i trädet. De följer med den förvirrade buffisen fram till trädet.
Den förvirrade buffisen är så uppspelt att han knappt vet vad han ska ta sig till. När
de är framme vid boet tittar den förvirrade buffisen in genom hålet i boet.
- Det är ingen här! Säger den förvirrade buffisen.
- Ja, det är väl klart, det finns ju inga mushiflys, kom så går vi vidare! Säger
betabuffisen.
13
- Vänta! Det är färskt gräs och blommor i boet, någon måste ha varit här idag!
Säger den förvirrade buffisen.
- Vad gör ni vid mitt hem? Hörs en bit bort.
De fyra buffisarna tittar nervöst på varandra och vänder sig långsamt mot rösten de
hört. De kan inte tro sina ögon, vad är det för något de skymtar i luften?
Kapitel sex- En ny vän
Den mystiska figuren flyger närmare och närmare de fyra buffisarna.
- Det, det, det…… är en mushifly! Säger den förvirrade buffisen medan han
gnuggar sig i ögonen som om han inte tror att det är sant.
De andra står bara och gapar i chock. Mushiflyen närmar sig långsamt och ju närmre
den kommer, desto mer chockade blir buffisarna.
- Det måste vara en dröm, säger torgbuffisen.
De andra håller med.
- Jag sa, varför är ni vid mitt bo? Upprepar mushiflyen, och nu står hon precis
framför buffisarna.
Den förvirrade buffisen svimmar.
- Oj, skrämde jag er? Säger mushiflyen oroligt.
- Eh, nej det är ingen fara men vad är du för något? Lyckas betabuffisen till slut
få fram.
- En mushifly såklart! Säger mushiflyen.
- Vår kompis här som svimmade har velat hitta en mushifly hela sitt liv! Säger
betabuffisen.
- Jaha, då förstår jag varför han svimmade skrattar mushiflyen till, men varför
ville han hitta mig?
- Vi vet inte riktigt, han är bara väldigt intresserad av er art! Säger torgbuffisen,
det trevligaste hon kan. Hennes mamma har nämligen lärt henne att man ska
vara extra trevlig mot de man inte känner.
Den förvirrade buffisen vaknar till och sätter sig upp.
- Vad var det som hände? Säger den förvirrade buffisen.
- Vi träffade på en mushifly! Du hade rätt hela tiden, förlåt för att vi inte trodde
på dig, säger korgbuffisen menande.
14
Den förvirrade buffisen ler och tittar på mushiflyen och säger “Är du verkligen en
mushifly?”
- Ja! Det är klart jag är, säger mushiflyen.
- Jag har läst så mycket om er, du måste berätta allt! Säger den förvirrade
buffisen väldigt exalterat.
- Ja, det kan jag väl göra, säger mushiflyen.
De fyra sätter sig ner på gräset och väntar ivrigt på mushiflyens historia.
“Jo jag vet inte riktigt hur jag ska börja det här. Det jag minns är att när jag bara var
en liten flicka, för ungefär ett hundrafemtio år sedan, och ja mushiflys kan bli väldigt
gamla, upp till femhundra år! Då i alla fall hade vi ett sådant här bo som jag har nu,
fast större. Det var jag, mina tre mindre syskon och mina föräldrar som bodde där. Vi
hade ett helt vanligt liv, ekollon och te varje morgon och björnbär och finklänning
varje söndag. En söndagsmorgon när jag skulle sätta på mig min obekväma
finklänning, så bönade och bad jag min mamma att få slippa, som alla andra
söndagar. Hon hann inte svara, även fast jag visste vad hon skulle svara och hon
visste att jag visste vad hon skulle svara så avbröts vi av ett högt muller. Vi gick ut ur
boet för att se vad som hände och då flög det runt stora stenar överallt. Vi försökte
söka skydd men det var så många mushiflys där i panik så jag kom bort från min
familj. Jag hittade aldrig dem och har inte sett dem sedan dess, jag har faktiskt inte
sett en enda mushifly sedan dess. Antingen är de fortfarande begravda någonstans
och instängda av stenarna eller så är de döda”. Hela mitt liv har jag ägnat åt att
försöka hitta min familj igen, säger mushiflyen med tårar i ögonen.
- Åh, vilken sorglig historia, säger den förvirrade buffisen.
- Ja, har du varit ensam hela den här tiden? Frågar betabuffisen.
- Ja, men det har varit okej. Om man är ensam tillräckligt länge, så blir man bra
på det till slut, som med allt annat, säger mushiflyen.
- Vi är på utflykt nu, du får gärna följa med oss om du vill! Säger korgbuffisen.
De andra nickar.
Mushiflyen tänker efter. Till skillnad från de förvirrade buffisarna, så brukar mushiflys
tänka både länge och ofta. Hon hade ju tänkt att leta efter sin familj, men det hade
hon ju gjort varje dag i ett hundrafemtio år. Det hade faktiskt varit kul med lite
sällskap, sa mushiflyen till slut.
15
- Ja, vad kul! Säger den förvirrade buffisen.
- Var är ni på väg någonstans då? Frågar mushiflyen.
- Vi har följt den här vägen, och vi ska fortsätta och se var den leder, säger
betabuffisen.
- Vad spännande! Jag vill gärna följa med! Säger mushiflyen.
De fyra buffisarna och mushiflyen fortsätter att gå längs vägen.
- Jag undrar hur lång den här vägen är, säger betabuffisen.
- Ja, det känns som att vi har gått i eviga tider, säger korgbuffisen.
De andra skrattar och förstår exakt vad hon menar.
- Men har du aldrig varit i Buffisstena, mushifly? Frågar torgbuffisen.
- Nej, jag vet att det inte ligger så långt bort, men det har bara blivit så att jag
vant mig vid att vara ensam. Säger mushiflyen.
- Vi förstår! Du får gärna hälsa på när som helst, säger den förvirrade buffisen
och ler.
- Gärna! Ni är så snälla, det är faktiskt skönt att inte alltid vara ensam, säger
mushiflyen.
Buffisarna och mushiflyen fortsätter att gå längs vägen, men de börjar märka att
korgbuffisen halkar efter och de tycker att det hade varit en bra idé att ta en liten
paus. Just då ser de en backe lite längre fram och tänker att det ser ut som en
perfekt plats för en paus. Betabuffisen springer fram till backen, bara så att han ska
kunna sätta sig först och därför få längst paus.
“Hallå där” hörs uppifrån.
- Det är ju backbuffisarna! Säger betabuffisen.
- Vad gör ni ända här borta? Frågar backbuffisarna.
- Vi är på äventyr! Säger torgbuffisen.
Mushiflyen blir lite blyg och flyger bakom torgbuffisen.
- Nämen, vem är det där, bakom dig, torgbuffisen? Frågar backbuffisarna.
- Det här är vår nya vän, en mushifly! Säger torgbuffisen.
- Wow, en sån har vi aldrig sett förut, säger backbuffisarna.
- Nej, det hade inte vi heller förrän idag! Säger den förvirrade buffisen.
- Så trevligt! Vill ni ha lite fika innan ni fortsätter? Vi har jättegoda blåbär vi kan
bjuda på! Säger en backbuffis.
16
- Jättegärna, vad snällt! Säger allihopa glada att de ska få något att äta. De
hade inte tänkt vara borta så länge, och hade därför inte heller med sig någon
mat.
De går upp i backen med backbuffisarna. När de kommit upp lägger backbuffisarna
ut en rödblommig duk på en liten stubbe så att det blir som ett bord. De hämtar
blåbären och lägger upp på stubben.
- Jag har aldrig ätit blåbär förut, säger mushiflyen.
- Haha, då är det på tiden! Säger en backbuffis.
De slår sig ner runt “bordet” och börjar äta. Mushiflyen blir väldigt förtjust i blåbären.
- Det här är nog det godaste jag ätit! Jag har ju dock bara ätit ekollon och
björnbär förut. Säger mushiflyen.
De andra skrattar. De fikar och pratar länge tills de måste fortsätta sin vandring,
eftersom de alla nog vet innerst inne att deras föräldrar inte är så glada på dem. De
kan inte vara borta ännu en natt. Backbuffisarna följer de ner för backen igen.
- Är det inte jobbigt att bo i en backe? Frågar den förvirrade buffisen.
- Nä, vi växer så att det är bäst för oss att bo i en backe, titta säger
backbuffisen och går ner och ställer sig på vägen.
- Oj, du är ju sne! Säger betabuffisen
- Precis! Jag har anpassat mig för att bo i en backe så att det inte blir jobbigt.
Säger backbuffisen.
- Men kan du gå på raka vägar som den här? Frågar betabuffisen.
- Jag kan det, men det blir ganska så svårt och obekvämt, det är bäst att jag
håller mig till min backe, säger backbuffisen och ler.
De skrattar och kramas hejdå och tackar för fikan. Nu måste de nämligen fortsätta
om de ska kunna komma hem innan det blir mörkt.
Kapitel sju- Varelsen
- Tänk om den här vägen aldrig tar slut? Säger korgbuffisen.
- Jodå, nån gång måste den ju ta slut! Säger mushiflyen och skrattar.
De går länge och det börjar bli kämpigt, tycker allihopa. De undrar vad som kommer
hända när de kommer fram. Tänk om det bara är en återvändsgränd. Plötsligt ser de
något längre fram.
- Ett berg! Säger korgbuffisen.
17
- Ja, minsann det är det, och där tar vägen slut, säger torgbuffisen.
- Va? Hela den här vägen bara för att komma till ett berg? Säger betabuffisen
besviket.
- Äsch, ryck upp dig! Tänk vilken fin utsikt vi kan få om vi klättrar upp för berget,
säger torgbuffisen.
- Ja! Kom vi klättrar upp nu! Säger den förvirrade buffisen och börjar springa
mot berget.
När de kommer närmare berget så är det mycket högre än vad de trodde när de såg
det på avstånd, men ännu tänker de inte ge upp. De har gått hela vägen och vill
verkligen komma upp på berget. Den förvirrade buffisen tar sitt första steg upp på
berget och de andra följer hoppfullt efter.
Plötsligt hörs ett högt vrål och buffisarna och mushiflyen stannar upp och tittar på
varandra.
- Vad var det där? Frågar korgbuffisen med gråten i halsen.
- Äsch, det var nog ingen fara, vi fortsätter! Säger betabuffisen kaxigt.
Och det gör de också, de pustar och stånkar uppför berget, tills de äntligen kan se
toppen. Betabuffisen springer upp den sista biten och ställer sig högst upp och ser
stolt ut.
- Skynda er! Utsikten är faktiskt jättefin! Säger betabuffisen.
De andra kommer upp de också och nu sitter de och beundrar utsikten, alla fem.
Från berget kan de se hela vägen de har gått. De kan till och med se ända till
Buffisstena. Där är mitt hus! Skriker torgbuffisen medan hon pekar ner på något som
ser ut som små legobitar som någon liten buffis byggt.
Mushiflyen flyger en runda över berget för att se om hon får ännu finare utsikt, och
det får hon! Hon tittar ner på de andra och ska precis skrika att hon har ännu bättre
utsikt, när hon får se det. Det läskigaste hon någonsin sett. Hon känner sitt hjärta slå
snabbare och snabbare. Det blir nästan svart framför hennes ögon, men vad är det
för något?
- AKTA! Skriker mushiflyen det högsta hon kan.
Buffisarna vänder sig om, först förstår de inte riktigt vad det är de ser. Det ser ut som
massa stora stenar som sitter fast i berget och samtidigt rör sig. Varelsen ryter så
högt att det börjar pipa i öronen på buffisarna och mushiflyen.
- Det var det ljudet vi hörde innan! skriker korgbuffisen i panik.
18
- Ja, jag ska gå fram och prata med honom, han kanske bara är arg för att vi är
på hans berg, säger den förvirrade buffisen.
- Nej!! Det är alldeles för farligt skriker de andra.
Men den förvirrade buffisen är redan på väg. Han tänker att han måste bevisa för sig
själv att han kan klara det här. Han brukar gå på känsla, hans känsla nu är dock lite
nervös, men det struntar han i.
- Ehm, ursäkta herr monster, jag är ledsen att vi gått upp på ditt berg! Vi ska
genast gå igen, ha det bra! Säger den förvirrade buffisen och vänder sig om
för att gå tillbaka till de andra.
Monstret ryter ännu högre och låter ännu argare än förut. Han plockar upp den
förvirrade buffisen med sin hand, bara handen är dubbelt så stor som honom. Han
lyckas även få tag på torgbuffisen. Monstret svingar de fram och tillbaka över
bergskanten, och de är livrädda. Monstret blir bara argare och argare över att han
inte lyckas äta upp dem, han är väldigt nära men de två buffisarna kämpar för sina
liv. De tänker på sina familjer hemma, och på de andra buffisarna och på vilket fint
äventyr de haft. Men de börjar att bli trötta, snart har de inga krafter kvar. För första
gången i hela sitt liv lyckas den förvirrade buffisen att tänka både mycket och länge.
Han tänker så det knakar i hans lilla huvud. Till slut kommer han på det, att ingen
tänkt på det.
- IHHHHHH! Den förvirrade buffisen kallar på postbuffisen.
- Vi behöver väl ingen post nu, din dummer! Skriker torgbuffisen.
Men den förvirrade buffisen vet faktiskt vad han gör, han har en klarhet som han
annars endast har när han läser om mushiflys. Postbuffisen kommer, och hon är
irriterad som vanligt.
- Gäääsp, vad är det nu då? Frågar postbuffisen och öppnar ögonen. Flämt.
- Fru Postbuffis, hade du kunnat ta av din väska och svinga den, så att jag och
torgbuffisen kan ta tag i den och komma härifrån? Frågar den förvirrade
buffisen så lugnt som han kan medan han flyger fram och tillbaka i monstrets
grepp.
Postbuffisen gör som han säger. Hon slänger av sig väskan. Hon är nervös, hon
tänker mycket på de liven som står på spel, just nu. Hon måste göra precis allt rätt
den här gången. Hon flyger så nära torgbuffisen hon vågar och räcker väskan så
19
långt ner hon kan. Torgbuffisen lyckas få tag i väskan och postbuffisen flyger ner
henne från berget. De lägger sig nedanför berget och pustar ut.
Mushiflyen lyckas hitta en lång gren, som korgbuffisen tar tag i och tillsammans
flyger de ner från berget. Postbuffisen flyger upp igen efter en kort vila. Hon lyckas
även få ner betabuffisen från det stora läskiga berget. Till slut ligger alla på gräset
nedanför berget. Stämningen är tryckt, som man kanske kan förstå.
- Är alla okej? Frågar betabuffisen.
- Ja, säger de andra en aning skakade.
- Men var är den förvirrade buffisen? Frågar mushiflyen.
- Åh nej, han måste vara kvar där uppe! Ni måste hämta honom, han räddade
mitt liv! Säger torgbuffisen.
Mushiflyen och postbuffisen flyger snabbt upp igen och mycket riktigt är den
förvirrade buffisen fortfarande i monstrets grepp. När han ser mushiflyen och
postbuffisen brister han ut i gråt. Han trodde aldrig att de skulle komma tillbaka och
han hade hunnit förbereda sig på det värsta. Mushiflyen och postbuffisen tar tag i
honom och drar allt de kan men monstret håller honom i ett hårt grepp. Han måste
tagit i hårdare nu när torgbuffisen lyckats smita, tänker de medan de drar allt vad de
kan.
- Vi måste tänka ut något snabbt! Säger mushiflyen.
De tänker allt vad de kan, medan de tittar rakt in i den förvirrade buffisens ledsna
ögon.
- Jag vet vad vi ska göra! Säger postbuffisen
Han börjar samla ihop allt han kan hitta, mushiflyen hjälper till utan att veta vad som
ska hända. De hittar pinnar, löv och tyg av en gammal filt och de börjar att binda ihop
allt så att det blir som ett långt rep. Postbuffisen ber den förvirrade buffisen att ta tag
i ena änden och han kastar ner andra änden till buffisarna där nere.
- Dra allt ni kan! Skriker postbuffisen.
Buffisarna drar allihopa så hårt de kan. Det är som att hela världen står stilla. Det har
slutat snöa, det känns som att alla, men samtidigt ingen tittar på dem när de kämpar.
Till slut så tappar monstret taget och den förvirrade buffisen flyger högt upp i luften
och fångas av mushiflyen som flyger ner honom från berget. Det börjar snöa igen.
- Tack! Ni räddade mitt liv, säger den förvirrade buffisen medan han snyftar av
rädslan som ännu inte hunnit släppa.
20
- Du räddade oss! Ingen annan tänkte på att kalla på postbuffisen. Utan dig
hade vi nog fortfarande varit fast där uppe, säger torgbuffisen.
Den förvirrade buffisen ler och blir omfamnad av alla buffisarna. Tänk att han
lyckades komma på att kalla på postbuffisen. Han är så stolt över sig själv att han
har svårt att inte le, för nu har rädslan släppt.
- Och tack till dig, postbuffisen för att du hjälpte oss! Säger den förvirrade
buffisen.
- Ja, verklígen, tack! Hur gick det förresten igår? Blev våra föräldrar arga?
Frågar betabuffisen.
- Eh…… asså jag råkade somna på vägen, jag kom aldrig fram, förlåt! Säger
postbuffisen generat.
- Åh nej, de måste vara så oroliga! Säger torgbuffisen.
- Kan inte du köra oss hem? Frågar korgbuffisen.
- Ja, det får jag väl göra, säger postbuffisen.
- Tack! Mushifly vill du följa med oss? Frågar den förvirrade buffisen.
Mushiflyen blir rörd över erbjudandet, men tänker efter. Egentligen vill hon nog följa
med, men hon vill inte vara till besvär.
- Jag vill inte vara till något besvär, säger hon till slut.
- Det är ju bara roligt med en till! Säger korgbuffisen.
- Ja, du kan ju bo i vår hage, så behöver du aldrig vara ensam igen! Säger
betabuffisen.
- Åh vad snällt! Okej jag ska erkänna att det låter jättehärligt! Jag kan skjutsa
den förvirrade buffisen, säger mushiflyen.
Torg-, korg- och betabuffisen tar tag i postbuffisens väska och den förvirrade buffisen
håller i pinnen mushiflyen hittade tidigare och tillsammans flyger de över hela vägen
de precis gått. De vinkar till backbuffisarna och vattenbuffisarna på vägen och de
känner sig glada att de ska komma hem.
Luften är härligt kall och krispig uppe i himlen, de flyger genom stora moln som den
förvirrade buffisen försöker äta. Plötsligt ser de stan, den som fortfarande ser ut som
en liten legostad, men nu står det massa folk rakt på torget.
- Nämen, där är min mamma! Undra varför hon är i stan? Säger betabuffisen
förvånat.
21
- Min mamma med! Säger torgbuffisen.
- Och min! Vad konstigt, säger den förvirrade buffisen.
De börjar flyga neråt mot stan för att ta reda på vad som händer.
- Hej, mamma, titta upp! Skriker betabuffisen och skrattar, för att han vet att
hon kommer bli rädd.
- Nej sätt ner min pojke omedelbart, det där ser livsfarligt ut! Skriker mamma
betabuffis.
De flyger ner till marken och alla föräldrar är som galna.
- Var har ni varit? Vi har letat hela natten, säger pappa torgbuffis.
- Det är en lång historia, men det jag kan säga är att vi har hittat den sista
mushiflyen och att hon ska bo med betabuffisarna nu, och även att den
förvirrade buffisen har räddat livet på oss alla! Säger torgbuffisen.
Buffisarnas föräldrar tittar förvånat på varandra, på den förvirrade buffisen och på
mushiflyen, men de är så glada att se de igen så de bara kramas.
- Ni får berätta mer senare, ni ska vara glada att ni kom hem nu! Vi var nära på
att ringa buffispolisen, säger mamma betabuffis.
- Ja det var minsann på tiden, säger mamma torgbuffis.
Till och med den förvirrade buffisen blir kramad av allas föräldrar. Han ler ett stort
leende. Han har inte bara hittat den sista mushiflyen, utan även blivit accepterad av
buffisföräldrarna. Det här är den bästa dagen i hela hans liv, tänker han medan han
berättar hela historien för sina föräldrar.
Senare på kvällen har alla buffisar kommit till ro och är hemma hos sina föräldrar
igen. Mushiflyen har byggt ett nytt bo i betabuffisarnas hage under det vackraste
trädet i hela Buffisstena. Den lilla betabuffisen säger godnatt till sin mamma och går
och lägger sig under stjärnorna. Vilket äventyr! Jag undrar var vi ska gå nästa gång,
tänker han och somnar snabbt in i en djup nattssömn.
SLUT
22
23